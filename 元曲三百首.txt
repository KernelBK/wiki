


〔中吕〕喜春来


春宴


元好问

梅残玉靥香犹在，柳破金梢眼未开。东风和气满楼台。桃杏拆，宜唱《喜春来》。


〔双调〕小圣乐


骤雨打新荷


元好问

绿叶阴浓，遍地亭水阁，偏趁凉多。海榴初绽，妖艳喷香罗。老燕携雏秀语，有高柳鸣蝉相和。骤雨过，珍珠乱糁，打遍新荷。人生百年有几，念良辰美景，一梦初过。穷通前定，何用苦张罗。命友邀宾玩赏，对芳樽浅酌低歌。且酩酊，任他两轮日月，来往如梭。


〔越调〕小桃红


采莲女(其一)


杨果

满城烟水月微茫，人倚兰舟唱。常记相逢若耶上，隔三湘，碧云望断空惆怅。美人笑道：莲花相似，情短藕丝长。


〔越调〕小桃红


采莲女(其二)


杨果

采莲人和采莲歌，柳外兰舟过。不管鸳鸯梦惊破，夜如何？有人独上江楼卧。伤心莫唱：南期旧曲，司马泪痕多。


〔越调〕小桃红


采莲女(其三)


杨果

采莲湖上桌船回，风约湘裙翠。一曲琵琶数行泪，望君归，芙蓉开尽无消息。晚凉多少，红鸳白鹭，何处不双飞。


〔南吕〕干荷叶


有感(其一)


刘秉忠

干荷叶，色苍苍，老柄风摇荡。减清香，越添黄。都因昨夜一场霜，寂寞秋江上。


〔南吕〕干荷叶


有感(其二)


刘秉忠

干荷叶，色无多，不耐风霜锉。贴秋波，倒枝柯。宫娃齐唱采莲歌，梦里繁华过。


〔南吕〕干荷叶


失题


刘秉忠

南高峰，北高峰，惨淡姻霞洞。宋高宗，一场空。吴山依旧酒旗风，两度江南梦。


〔般涉调〕耍孩儿


庄稼不识构阑


杜仁杰

〔耍孩儿〕风调雨顺民安乐，都不似俺庄家快活。桑蚕五谷十分收，官司无甚差科。当村许下还心愿，来到城中买些纸火。正打街头过，见吊个花碌碌纸榜。不似那答儿闹yy人多。

〔六煞〕见一个人手撑着椽做的门，高声的叫“请、请”，道“迟来的满了无处停坐”。说道“前截儿院本《调风月》，背后么未敷演《刘耍和》”。高声叫：“赶散易得，难得的妆哈。”

〔五煞〕要了二百钱放过咱，入得门上个木坡，见层层叠叠团K坐。抬头觑是个钟楼模样，往下觑却是人旋窝。见几个妇女向台儿上坐，又不是迎神赛社，不住的擂鼓筛锣。

〔四煞〕一个女孩儿转了几遭，不多时引出一伙。中间里一个央人货，裹着枚皂头巾顶门上插一管笔，满脸石灰更着些黑道儿抹，知他待是如何过?浑身上下，则穿领花布直裰。

〔三煞〕念了会诗共词，说了会赋与歌，无差错。唇天口地无高下，巧语花言记许多。临绝未，道了低头撮脚，爨罢将么拨。

〔二煞〕一个妆做张太公，他改做小二哥，“行行行”说向城中过。见个年少的妇女向帘儿下坐，那老子用意铺谋待取做老婆。教小二哥相说会，但要的豆谷米麦，问甚布绢纱罗。

〔一煞〕教太公往前挪不敢往后挪，抬左脚不敢抬右脚，翻来覆去由他一个。太公心下实焦燥，把一个皮棒槌则一下打做两半个，我则道脑袋天灵破，则道兴词告状，划地大笑呵呵。

〔尾〕则被一胞尿，爆的我没奈何。刚捱刚忍更待看些儿个，枉被这驴颓笑杀我。


〔仙吕〕醉中天


咏大蝴蝶


王和卿

蝉破庄周梦，两翅驾东风，三百座名园，一采一个空。难道风流种，杀寻芳的蜜蜂。轻轻的飞动，把卖花人扇过桥东。


〔仙吕〕一半儿


题情


王和卿

别来宽褪缕金衣，粉悴烟憔减玉肌。泪点儿只除衫袖知。盼佳期，一半儿才干一半儿湿。


〔双调〕拨不断


大鱼


王和卿

胜神鳌，夯风涛，脊梁上轻负着蓬莱岛。万望夕阳锦背高，翻身犹恨东洋小。太公怎钓？


〔越调〕小桃红


市桥月色


盍西村

玉龙高卧一天秋，宝镜青光透。星斗阑千雨晴盍，绿悠绿，轻风吹动玻璃皱烟波顺流，乾坤如昼，半夜有行舟。


〔越调〕小桃红


市桥月色


盍西村

玉龙高卧一天秋，宝镜青光透。星斗栏杆雨晴后，绿悠悠，轻风吹动玻璃皱。烟波顺流，乾坤如昼，半夜有行舟。


〔越调〕小桃红


杂咏


盍西村

杏花开后不曾晴，败尽游人兴。红雪飞来满劳径。问春莺，春莺无语风方定。小銮有情，夜凉人静，唱彻醉翁亭。


〔中吕〕喜春来


春景(其一)


胡祗y

几枝红雪墙头杏，数点青山屋上屏，一春能得几晴明。三月景，宜醉不宜醒。


〔中吕〕喜春来


春景(其二)


胡祗y

残花酝酿蜂儿蜜，细雨调和燕子泥。绿窗春睡觉来迟。谁唤起，窗外晓莺啼。


〔双调〕沉醉东风


胡oy

渔得鱼心满愿足，樵得樵眼笑眉舒。一个罢了钓竿，一个收了斤斧，杯泉下偶然相遇。是两个不识字渔樵士大夫，他两个笑加加的谈今论古。


〔越调〕小桃红


王恽

采菱人语隔秋烟，波静如横练。人手风光莫流转。共留连，画船一笑春风面。江山信美，终非吾土，何日是归年？


〔正宫〕黑漆弩


游金山寺并序


王恽

邻曲子严伯昌，尝以《黑漆弩》侑酒。省郎仲先谓余：“词虽佳，曲名似未雅。若就以‘江南烟雨，目之，何如？’予曰：“昔东坡作《念奴曲》，后人爱之，易其名曰《醉江月》，其谁曰不然？”仲先因请予效颦，遂追赋《游金山寺》一阕，倚其声而歌之。昔汉儒家畜声妓，唐人例有音学，而今之乐府，用力多而难为工。纵俊有成，未免笔墨劝淫为狭耳。渠辈年少气锐，渊源正学，不致费日力于此也。其词曰：


苍波万顷孤岑矗，是一片水面上天竺。金鳌头满咽三怀，吸尽江山浓绿。蚊龙虑恐下燃犀，风起浪翻如屋。任夕阳归桌纵横，待偿我平生不足。


〔黄钟〕节节高


题洞庭鹿角庙壁


卢挚

雨晴云散，满江明月。风微浪息，扁舟一叶。半夜心，三生梦，万里别。闷倚篷窗睡些。


〔南吕〕金字经


宿邯郸驿


卢挚

梦中邯郸道，又来走这遭，须不是山人索价高。时自嘲，虚名无处逃。谁惊觉，晓霜侵鬓毛。


〔双调〕殿前欢


卢挚

酒杯浓，一葫芦春色醉疏翁，一葫芦酒压花梢重。随我奚童，葫芦干，兴不穷。谁人共？一带青山送。乘风列子，列子乘风。


〔双调〕殿前欢


(其二)


卢挚

寿阳人，玉溪先占一枝春，红尘驿使传芳信。深雪前村，冰梢上月一痕，云初褪，瘦影向纱窗上印。香来梦里，寂寞黄昏。


〔双调〕蟾宫曲


(其一)


卢挚

想人生七十犹稀，百岁光阴，先过了三十。七十年间，十岁顽童，十载顿，五十岁除分昼黑，刚分得一半儿白日，风雨相催，兔走鸟飞。子细沉吟，都不如快活了便宜。


〔双调〕蟾宫曲


(其二)


卢挚

沙三伴哥来猓两腿青泥，只为捞虾。太公庄上，杨柳阴中，磕破西瓜。小二哥昔涎刺塔，碌轴上{着个琵琶。看荞麦开花，绿豆生芽。无是无非，快活煞庄家。


〔正宫〕鹦鹉曲


渔父


白贲

侬家鹦鹉洲边住，是个不识字渔父。浪花中一叶扁舟，睡煞江南烟雨。

〔么〕觉来时满眼青山，抖擞绿蓑归去。算从前错怨天公，甚也有安排我处。


〔双调〕落梅风


别珠帘秀


卢挚

才欢悦，早间别，痛煞俺好难割舍。画船儿载将春去世！空留下半江明月。


〔正宫〕黑漆弩


卢挚

晚泊采石矶，歌田不伐《黑漆弩》，因次其韵，寄蒋长卿佥司、刘芜湖巨川。湖南长忆嵩南往，只怕失约了巢父。舣归舟唤醒湖光，听我篷窗春雨。故人倾倒襟期，我亦载愁东去。记朝来黯别江滨，又弭桌蛾眉晚处。


〔双调〕沉醉东风


秋景


卢挚

挂绝壁松枯倒倚，落残霞孤骛齐飞。四围不尽山，一望无穷水，散西风满天秋意。夜静云帆月影低，载我在潇湘画里。


〔双调〕沉醉东风


闲居


卢挚

恰离了绿水青山那搭，早来到竹篱茅舍人家。野花路畔开，村酒槽头榨，直吃的欠欠答答。醉了山童不劝咱，自发上黄花乱插。


〔双调〕沉醉东风


重九


卢挚

题红叶清流御沟，赏黄花人醉歌楼。天长雁影稀，月落山容瘦，冷清清暮秋时候。衰柳寒蝉一片愁，谁肯教白衣送酒？


〔双调〕沉醉东风


关汉卿

伴夜月银筝凤闲，暖东风绣被常悭。信沉了鱼，书绝了雁，盼雕鞍万水千山。本利对相思若不还，则告与那能索债愁眉泪眼。


〔双调〕碧玉箫


关汉卿

盼断归期，划损短金篦。一搦腰围，宽褪素罗衣。知他是甚病疾？好教人没理会。拣口儿食，陡恁的无滋味！医，越恁的难调理。


〔双调〕碧玉箫


(其二)


关汉卿

膝上琴横，哀愁动离情。指下凤生，潇洒弄清声。锁窗前月色明，雕阑外夜气清。指法轻，助起骚人兴。听！玉漏断，人初静。


〔双调〕大德歌


春


关汉卿

子规啼，不如归。道是春归人未归。几日添憔悴，虚飘飘柳絮飞。一春鱼雁无消息，则见双燕斗衔泥。


〔双调〕大德歌


夏


关汉卿

俏冤家，在天涯。偏那里绿杨堪系马。困坐南窗下，数对清风想念他。蛾眉淡了教谁画，瘦岩岩羞带石榴花。


〔双调〕大德歌


冬


关汉卿

雪粉华，舞梨花，再不见烟村四五家，密洒堪图画。看疏林噪晚鸦，黄芦掩映清江下，斜揽着钓鱼。


〔双调〕大德歌


秋


关汉卿

风飘飘，雨潇潇，便做陈抟也睡不着。懊恼伤怀抱，扑簌簌泪点抛。秋蝉儿噪罢寒蛩儿叫，淅零零细雨打芭蕉。


〔南吕〕一枝花


杭州景


关汉卿

〔一枝花〕普天下锦绣乡，环海内风流地。大元朝新附国，亡宋家旧华夷。水秀山奇，一到处堪游戏，这答儿忒富贵。满城中绣幕风帘，一哄地人烟凑集。

〔梁州第七〕百十里街衢整齐，万余家楼阁参差，并无半答儿闲田地。松轩竹径，药圃花蹊国，茶园稻陌，竹坞梅溪。一陀儿一句诗题，一步儿一扇屏帏。西盐场便似一带琼瑶，吴山色千叠翡翠。兀良，望钱塘江万顷玻璃。更有清溪、绿水，画船儿来往闲游戏。浙江享紧相对，相对着险岭高峰长怪石，堪羡堪题。

〔尾〕家家掩映渠流水，楼阁峥嵘出翠微，遥望西湖暮山势。看了这壁，觑了那壁，纵有丹青下不得笔。


〔南吕〕一枝花


不伏老


关汉卿

〔一枝花〕攀出墙朵朵花，折临路枝枝柳。花攀红蕊嫩，柳折翠条柔。浪子风流，凭着我折柳攀花手，直熬得花残柳败休，半生来折柳攀花，一世里眠花卧柳。

〔梁州第七〕我是个普天下郎君领袖，盖世界浪子班头。愿朱颜不改常依旧，花中消遣，酒内忘忧；分茶◎竹，打马藏阄，通五音六律滑熟，甚闲愁到我心头。伴的是银筝女银台前理银筝笑倚银屏，伴的是玉天仙携玉手并玉肩同登玉楼，伴的是金钗客歌金缕捧金樽满泛金瓯。你道我老也，暂休。占排场风月功名首，更玲珑又剔透。我是个锦阵花营都帅头，曾玩府游州。

◎：左右页


〔隔尾〕子弟每是个茅草岗沙士窝初生的兔羔儿乍向围场上走，我是个经笼罩受索网苍翎毛老野鸡踏的阵马儿熟。经了些窝弓冷箭蜡枪头，不曾落人后。恰不道“人到中年万事休”，我怎肯虚度了春秋。

〔尾〕我是个蒸不烂煮不熟捶不扁炒不爆响一粒铜豌豆，恁子弟每谁教你钻入他锄不断斫不下解不开顿不脱慢腾腾千层锦套头。我玩的是梁园月，饮的是东京酒，赏的是洛阳花，攀的是章台柳。我也会围棋会蹴g会打围会插科，会歌舞会吹弹会咽作会吟诗会双陆。你便是落了我牙歪了我嘴瘸了我腿折了我手，天赐与我这般儿歹症候，尚兀自不肯休。则除是阎王亲自唤，神鬼自来勾，三魂归地府，七魄丧冥幽，天哪，那其间才不向烟花路儿上走。


〔南吕〕四块玉


闲适


关汉卿

旧酒没，新醅泼，老瓦盆边笑呵呵。共山僧野叟闲吟和。他出一对鸡，我出一个鹅，闲快活。南亩耕，东山卧，世态人情经历多。闲将往事思量过。贤的是他，愚的是我，争甚么！


〔南吕〕四块玉


别情


关汉卿

自送别，心难舍，一点相思几时绝？凭栏袖拂杨花雪。溪又斜，山又遮，人去也！


〔双调〕庆东原


白朴

忘忧草，含笑花，劝君闻早冠宜挂.那里也能言陆贾，那里也良谋子牙，那里也豪气张华?千古是非心，一夕渔樵话。


〔双调〕驻马听


舞


白朴

凤髻盘空，袅娜腰肢温更柔。轻移莲步，汉宫飞燕旧风流。谩催鼍鼓品梁州。鹧鸥飞起春罗袖，锦缠头，刘郎错认风前柳。


〔仙吕〕寄生草


白朴

长醉后方何碍，不醒时有甚思？糟腌两个功名字，醅{千古兴亡事，曲埋万丈虹霓志。不达时皆笑屈原非，但知音尽说陶潜是。


〔中吕〕喜春来


题情(其一)


白朴

从来好事天生俭，自古瓜儿苦后甜。你娘催逼紧拘钳，甚是严，越间阻越情。


〔中吕〕喜春来


题情(其二)


白朴

轻拈班管书心事，细折银笺写恨词。可怜不惯害相思，则被你个肯字儿，◎逗我许多时。

◎：逍，肖字改它



〔中吕〕阳春曲


知几(其一)


白朴

今朝有酒今朝醉，且尽樽前有限杯。回头沧海又尘飞。日月疾，白发故人稀。


〔双调〕沉醉东风


渔夫


白朴

黄芦岸苹渡口，绿杨堤红蓼滩头。虽无刎颈交，却有忘机友。点秋江白鹭纱鸥。傲杀人间万户侯，不识字烟波钓叟。


〔仙吕〕醉中天


佳人脸上黑痣


白朴

疑是杨妃在，怎脱马嵬灾？曾与明皇捧砚来，美脸风流杀。叵奈挥毫李白，B着娇态，酒松烟点破桃腮。


〔仙吕〕一半儿


题情


白朴

云鬟雾鬓胜堆鸦，浅露金莲簌绛纱，不比等闲墙外花。骂你个俏冤家，一半儿难当一半儿耍。


〔越调〕天净沙


春


白朴

春山暖日和风，栏杆楼阁帘栊，杨柳秋千院中。啼莺舞燕，小桥流水飞红。


〔越调〕天净沙


秋


白朴

孤村落日残霞，轻烟老树寒鸦，一点飞鸿影下。青山绿水，白草红叶黄花。


〔双调〕步步娇


祝愿


商挺

闷酒将来刚刚咽，欲饮先浇奠。频祝愿，普天下心厮爱早团圆。谢神天，教俺也频频的勤相见。


〔中吕〕醉高歌


感怀


姚燧

十年燕月歌声，几点吴霜鬓影。西风吹起鲈鱼兴，已在桑榆暮景。


〔中吕〕阳春曲


姚燧

笔头风月时时过，眼底儿曹渐渐多。有人问我事如何？人海阔，无日不风波。


〔中吕〕普天乐


失题


姚燧

浙江秋，吴山夜。愁随潮去，恨与山叠。塞雁来，芙蓉谢。冷雨青灯读书舍。怕离别又早离别。今宵醉也，明朝去也，宁奈些些。


〔越调〕凭栏人


寄征衣


姚燧

欲寄君衣君不还，不寄君衣君又寒。寄与不寄间，妾身千万难。


〔中吕〕山坡羊


叹世


陈草庵

晨鸡初叫，昏鸦争躁。那个不去红尘闹？路迢迢，水迢迢，功名尽在长安道。今日少年明日老。山，依旧好，人，憔悴了。


〔中吕〕山坡羊


叹世


陈草庵

渊明图醉，陈抟贪睡，此时人不解当时意。志相违，事难随，由他醉者由他睡。今朝世态非昨日。贤，也任你；愚，也任你。


〔中吕〕山坡羊


失题


陈草庵

伏低伏弱，装呆装落，是非犹自来着莫。任从他，待如何。天公尚有妨农过，蚕怕雨寒苗怕火。阴，也是错；晴，也是错。〔双调〕蟾宫曲失题庾天锡环滁秀列诸峰。山有名泉，泻出其中。泉上危亭，僧仙好事，缔构成功。四景朝暮不同，宴酣之乐无穷，酒饮千钟。能醉能文，太守欧翁。


〔正宫〕黑漆弩


村居遗兴


刘敏中

高巾阔领深村住，不识我唤作伦父。掩白沙翠竹柴门，听彻秋来夜雨。闲将得失思量，往事水流东去。便直教画却凌烟，甚是功名了处？吾庐恰近江鸥住，更几个好事农父。对青山枕上侍成，一阵沙头风雨。酒旗只隔横塘。自过小桥沽去。尽疏狂不怕人嫌，是我生平喜处。


〔南吕〕金字经


失题(其一)


马致远

夜来西风里，九天雕鹗飞，困煞中原一布衣。悲，故人知未知？登楼意，恨无上天梯。


〔南吕〕金字经失题


(其二)


马致远

担头担明月，斧磨石上苔。且作樵夫隐去来。柴，买臣安在哉？空岩外，老了栋梁材。


〔南吕〕四块玉失题


(其一)


马致远

绿鬓衰，朱颜改，羞把尘容画麟台。故园风景依然在：三顷田，五亩宅，归去来。


〔南吕〕四块玉失题


(其二)


马致远

酒旋沽，鱼新买，满眼云山画图开。清风明月还诗债。本是个懒散人，又无甚经济才，归去来。


〔双调〕寿阳曲


失题(其一)


马致远

云笼月，风弄铁，两般儿助人凄切。剔银灯欲将心事写，长吁气一声吹灭。


〔双调〕寿阳曲


失题〔其二)


马致远

从别后，音信沓，梦儿里也曾来到。问人知行到一万遭，不信你眼皮儿不跳。


〔双调〕寿阳曲


失题(其三)


马致远

一阵风，一阵雨，满城中落花飞絮。纱窗外蓦然闻杜宇，一声声唤回春去。


〔双凋〕寿阳曲


失题(其四)


马致远

研香汁，展素纸，蘸霜毫略传心事。和泪谨封断肠词，小书生再三传示。


〔双调〕寿阳曲


失题(其五)


马致远

他心罪，咱便舍，空担看这场风月。一锅滚水冷定也，再撺红几时得热。


〔双调〕寿阳曲


失题(其六)


马致远

心间事，说与他，动不动早言两罢。罢字儿碜可可你道是耍，我心里怕那不怕？


〔双调〕寿阳曲


山市晴岚


马致远

花村外，草店西，晚霞明雨收天霁。四围山一竿残照里，锦屏风又添铺翠。


〔双调〕寿阳曲


远浦帆归


马致远

夕阳下，酒旆闲，两三航未曾着岸。落花水香茅舍晚，断桥头卖鱼人散。


〔双调〕寿阳曲


渔村夕照


马致远

鸣榔罢，闪暮光，绿杨堤数声渔唱。挂柴门几家闲晒网，都撮在捕鱼图上。


〔双调〕寿阳曲


潇湘夜雨


马致远

渔灯暗，客梦回，一声声滴人心碎。孤舟五更家万里，是离人几行情泪。


〔双调〕寿阳曲


洞庭秋月


马致远

芦花谢，客乍别，泛蟾光小舟一叶。豫章城故人来也，结未了洞庭秋月。


〔双调〕拨不断


归隐


马致远

菊花开，正归来。伴虎溪僧、鹤林友、龙山客；似杜工部、陶渊明、李太白；有洞庭柑、东阳酒、西湖蟹。哎，楚三闾休怪！


〔双调〕清江引


野兴(其一)


马致远

樵夫觉来山月底，钓叟来寻觅。你把柴斧抛，我把渔船弃。寻取个稳便处闲坐地。


〔双调〕清江引


野兴(其二)


马致远

林泉隐居谁到此？有客清风至。会作山中相，不管人间事。争什么半张名利纸？



〔双调〕蟾宫曲


叹世


马致远

咸阳百二山河，两字功名，几阵干戈。项废东吴，刘兴西蜀，梦说南柯。韩信功兀的般证果，蒯通言那里是风魔。成也萧何，败也萧何。醉了由他。


〔越调〕天净沙


秋思


马致远

枯藤老树昏鸦，小桥流水人家，古道西风瘦马。夕阳西下，断肠人在天涯。


〔双调〕夜行船


秋思


马致远

〔夜行船〕百岁光阴一梦蝶，重回首往事堪嗟。今日春来，明朝花谢，急罚盏夜阑灯灭。

〔乔木查〕想秦宫汉阙，都做了衰草牛羊野。不恁么渔樵没话说。纵荒坟横断碑，不辨龙蛇。

〔庆宣和〕投至狐踪与兔穴，多少豪杰。鼎足虽坚半腰里折，魏耶？晋耶？


〔落梅风〕天教你富，莫太奢，没多时好天良夜。富家儿更做道你心似铁，争辜负了锦堂风月。

〔风入松〕眼前红日又西斜，疾似下坡车。不争镜里添白雪，上床与鞋履相别。休笑巢鸠计拙，葫芦提一向装呆。

〔拨不断〕名利竭，是非绝。红尘不向门前惹，绿树偏宜屋角遮，青山正补墙头缺，更那堪竹篱茅舍。

〔离亭宴煞〕蛩吟罢一觉才宁贴，鸡鸣时万事无休歇。争名利何年是彻！看密匝匝蚁排兵，乱纷纷蜂酿蜜，急攘攘蝇争血。裴公绿野堂，陶令白莲社。爱秋来时那些：和露摘黄花，带霜烹紫蟹，煮酒烧红叶。想人生有限杯，浑几个重阳节，嘱咐你个顽童记着：


“便北海探吾来，道东篱醉了也！”


〔般涉调〕耍孩儿


借马


马致远

〔耍孩儿〕近来时买得匹蒲梢骑，气命儿般看承爱惜。逐宵上草料数十番，喂饲得膘息胖肥。但有些秽污却早忙刷洗，微有些辛勤便下骑。有那等无知辈，出言要借，对面难推。

〔七煞〕懒设设牵下槽，意迟迟背后随，气忿忿懒把鞍来◎。我沉吟了半晌语不语，不晓事颓人知不知。他又不是不精细，道不得“他人弓莫挽，他人马休骑”。

◎：左革右备缺人


〔六煞〕不骑啊，西棚下凉处栓，骑时节拣地皮平处骑。将青青嫩草频频的喂。歇时节肚带松松放，怕坐的困尻包儿款款移。勤觑着鞍和辔，牢踏着宝镫，前口儿休提。

〔五煞〕饥时节喂些草，渴时节饮些水。着皮肤休使粗毡屈，三山骨休使鞭来打，砖瓦上休教稳着蹄。有口话你明明的记：“饱时休走，饮了休驰。

〔四煞〕抛粪时教干处抛，尿绰时教净处尿，拴时节拣个牢固桩撅上系。路途上休要踏砖块，过水处不教践起泥。这马知人义，似云长赤兔，如益德乌骓。

〔三煞〕有汗时休去檐下栓，渲时节休教浸着颓，软煮料草铡底细。上坡时款把身来耸，下坡时休教走得疾。休道人忒寒碎，休教鞭M着马眼，休教鞭擦损毛衣。”

〔二煞〕不借时恶了弟兄，不借时反了面皮。马儿行嘱咐叮咛记：“鞍心马户将伊打，刷子去刀莫作疑。”则叹的一声长吁气，哀哀怨怨，切切悲悲。

〔一煞〕早晨间借与他，日平西盼望你，倚门专等来家内。柔肠寸寸因他断，侧耳频频听你嘶。道一声好去，早两泪双垂。

〔尾〕没道理，没道理；忒下的，忒下的。恰才说来的话君专记，一口气不违借与了你。


〔双调〕水仙子


和卢疏斋西湖


马致远

春风骄马五陵儿，暖日西湖三月时，管弦触水莺花市，不知音不到此。宜歌宜酒宜诗。山过雨颦眉黛，柳拖烟堆鬓丝，可喜杀睡足的西施！


〔双调〕拨不断


马致远

叹寒儒，谩读书。读书须索题桥柱，题柱虽乘驷马车，乘车谁买《长门赋》？且着了长安回去！


〔双调〕拨不断


马致远

酒杯深，故人心，相逢且莫推辞饮。君若歌时我慢斟，屈原清死由他恁。醉和醒争甚？


〔双调〕落梅风

马致远


人初静，月正明。纱窗外玉梅斜映。梅花笑人偏弄影，月沉时一般孤另。


〔中吕〕十二月过尧民歌


别情


王实甫

自别后遥山隐隐，更那堪远水粼粼。见杨柳飞绵滚滚，对桃花醉脸醺醺。透内阁香风阵阵，掩重门暮雨纷纷。怕黄昏忽地又黄又昏，不销魂怎地不销魂！新啼痕压旧啼痕，断肠人忆断肠人。今春，香肌瘦几分，搂带觉三寸。


〔中吕〕山坡羊


春睡


王实甫

云松螺髻，香温鸳被，掩春闺一觉伤春睡。柳花飞，小琼姬，一片声雪下呈祥瑞。把团圆梦儿生唤起。谁，不做美？呸，却是你！


〔中吕〕粉蝶儿


牛诉冤


姚守中

性鲁心愚，住烟村饱谙农务。羞则羞堪画堪图。杏花村，桃林野，春风几度。疏林外红日西晡，载吹笛牧童归去。

〔醉春风〕绿野喜春耕，一犁江上雨。力田扶耙受驱驰，因为主甘分受苦。苦，苦。经了些横雨斜风，酷寒盛暑，暮烟晓雾。

〔红绣鞋〕牧放在芳草岸白苹古渡，嬉游于绿杨堤红蓼平湖。画工描我在远图。助田单英勇阵，驾老子蓦山车，古今人吟末足。

〔石榴花〕朝耕暮垦费工夫，辛苦为谁乎？一朝染患倒在官衢，见一个宰，问农夫，气喘因何故？听说罢感叹长吁。那官人劝课还朝去，题着咱名字奏鸾。

〔斗鹌鹑〕他道我润国于民，受千辛万苦。每日向堰口拖船，渡头拽车，一勇性天生胆气粗，从来不怕虎。为伍的是伴哥王留，受用的是村歌社鼓。

〔上小楼〕感谢中书部，符行移诸处。所在官司，禁治严明，遍下乡都。里正行，社长行，叮咛省谕：宰耕牛的捕获申露。

〔么〕食我者肌肤未肥，卖我者家私不富。若是老病残疾，卒中身亡，不堪耕锄，告本官，送本都，从公发付。闪得我羞尸不着坟墓。

〔满庭芳〕衔冤负屈，春工办足，却待闲居。圈门前见两个人来觑，多应是将我窥图。一个曾受戒南庄上的忻都，一个是累经断北◎王屠。好教我心惊虑。若是将咱卖与，一命在须臾。

◎：礓字，石换三点水


〔十二月〕心中畏惧，意下踌躇。莫不待将我衅钟，不忍其觳觫。那思想耕牛为主，他则是嗜利而图。

〔尧民歌〕被这厮添钱买我离桑枢，不睹是牵咱过前途。一声频叹气长吁，两眼j惶泪如珠。凶徒，凶徒！贪财性狠毒，绑我在将军柱。

〔耍孩儿〕只见他手持刀器将咱觑，唬得我战扑速魂归地府。登时间满地血模糊，碎分张骨肉皮肤。尖刀儿割下薄刀儿切，官秤秤来私秤上估。应捕人在傍边觑。张弹压先抬了膊项回，李弓兵强要了胸脯。

〔二〕却不道闻其声不忍食其肉，划地加料物宽锅中烂煮。煮得美甘甘香喷喷软如酥，把从前的主顾招呼。他则道三分为本十分利，那里问一失人身万劫无。有一等贪哺啜的乔人物，就本店随机儿索唤，买归家取意儿庖厨。

〔三〕或是包馒头待上宾，或是裹馄饨请伴侣，向磁罐中软火儿葱椒◎。胜如黄犬能医冷，赛过胡羊善补虚，添几盏椒花露。你装的肚皮饱旺，我的性命何辜！

◎:左火右乌

〔四〕我本是时苗留下犊，田单用过牯。勤耕苦战功无补，他比那图财害命情尤重，我比那展草垂疆义有余。我是一个值钱底物。有我时田园开辟，无我时仓廪空虚。

〔五〕泥牛能报春，石牛能致雨，耕牛运士遭诛戮。从今后草坡边野鹿无朋友，麦陇上山羊失了伴侣。那的是我伤情处，再不见柳梢残月，再不见古木昏乌。

〔六〕筋儿铺了弓，皮儿鞔做鼓，骨头儿卖与钗环铺。黑角儿做就乌犀带，花蹄儿开成玳瑁梳。无一件抛残物，好材儿卖与了靴匠，碎皮儿回与田夫。

〔尾〕我元阳寿末终，死得真个屈苦。告你个阎罗王正直无私曲，诉不尽平生受过苦。


〔黄钟〕人月圆


赵孟俯

一枝仙桂香生玉，消得唤卿卿。缓歌金缕，轻敲象板，倾国倾城。几时不见，红裙翠袖，多少闲情。想应如旧，春山澹澹，秋水盈盈。


〔中吕〕普天乐


(其－)


滕宾

柳丝柔，莎茵细，数枝红杏，闹出墙围。院宇深，秋千系，好雨初晴东郊媚。看儿孙月下扶犁。黄尘意外，青山眼里，归去来兮。


〔中吕〕普天乐


(其二)


滕宾

翠荷残，苍梧坠。千山应瘦，万木皆稀。蜗角名，蝇头利。输与渊明陶陶醉，尽黄菊围绕东篱。良田数顷，黄牛二只，归去来兮。


〔正宫〕叨叨令


道情


邓玉宾

一个空皮囊包裹着千重气，一个干骷髅顶戴着十分罪。为儿女使尽些拖刀计，为家私费尽些担山力。您省的也么哥，您省的也么哥，这一个长生道理何人会？



〔正宫〕鹦鹉曲


冯子振

序云：白无咎有《鹦鹉曲》云：“侬家鹦鹉洲边住，是个不识字渔父。浪花中一叶扁舟，睡煞江南烟雨。觉来时满眼青山，抖擞绿蓑归去。算从前错怨天公，甚也有安排我处。”余壬寅岁留上京，有北京伶妇御园秀之属，相从风雪中，恨此曲无续之者。且谓前后多亲炙士大夫，拘于韵度，如第一个“父”字，便难下语，又“甚也有安排我处”，“甚”字必须去声字，“我”字必须上声字，音律始谐。不然不可歌。此一节又难下语。诸公举酒，索余和之，以汴、吴、上都、天京风景试续之。


山亭逸兴

嵯峨峰顶移家住，是个不唧溜樵父。烂柯时树老无花，叶叶枝枝风雨。

〔么〕故人曾唤我归来，却道不如休去。指门前万叠云山，是不费青蚨买处。


〔正宫〕鹦鹉曲农夫渴雨


冯子振

年年牛背扶犁住，近日最懊恼杀农父。稻苗肥恰待抽花，渴煞青天雷雨。〔么〕恨残霞不近人情，截断玉虹南去。望人间三尺甘霖，看一片闲云起处。


〔正宫〕鹦鹉曲


城南秋思


冯子振

新凉时节城南住，灯火诵鲁国尼父。到秋来宋玉生悲，不赋高唐云雨。〔么〕一声声只在芭蕉，断送别离人去。甚河桥柳树全疏，恨正在长亭短处。


〔中吕〕红绣鞋


题小山《苏堤渔唱》


冯子振

东里先生酒兴，南州高士文声。玉龙嘶断彩鸾鸣。水空秋月冷，山小暮天青，苏公堤上景。


〔双调〕落梅风


答卢疏斋


朱帘秀

山无数，烟万缕，憔悴煞玉堂人物。倚篷窗一身儿活受苦，恨不得随大江东去。


〔中吕〕阳春曲


别情


王伯成

多情去后香留枕，好梦回时冷透衾。闷愁山重海来深。独自寝，夜雨百年心。


〔正宫〕塞鸿秋


代人作


贯云石

战西风几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵。今日个病厌厌刚写下两个“相思”字。


〔中吕〕红绣鞋


贯云石

挨着靠着云窗独坐，偎着抱着月枕双歌。听着数看愁着怕着早四更过。四更过情未足，情未足夜如梭。天哪！更闰一更儿妨甚么！


〔双调〕清江引


贯云石

弃微名去来心快哉！一笑白云外。知音三五人，痛饮何妨碍？醉袍袖舞嫌天地窄。


〔双调〕清江引


立春


贯云石

金钗影摇春燕斜，木杪生春叶。水塘春始波，火候春初热，土牛儿载将春到也。


〔双调〕殿前欢


贯云石

隔帘听，几番风送卖花声。夜来微雨天阶净。小院闲庭，轻寒翠袖生。穿芳径，十二栏杆凭。杏花疏影，杨柳新晴。


〔双调〕落梅风


贯云石

鱼吹浪，雁落沙，倚吴山翠屏高挂。看江潮鼓声千万家，卷朱帘玉人如画。


〔越调〕寨儿令


失题


鲜于必仁

汉子陵，晋渊明，二人到今香汗青。钓叟谁称？农父谁名？去就一般轻。五柳庄月朗风清，七里滩浪稳潮平。折腰时心已愧，伸脚处梦先惊。听，千古圣贤评。


〔双调〕雁儿落过得胜令


闲适


邓玉宾子

乾坤一转丸，日月双飞箭。浮生梦一场，世事云千变。万里玉门关，七里钓鱼滩。晓日长安近，秋风蜀道难。休干，误杀英雄汉。看看，星星两鬓斑。


〔中吕〕山坡羊


潼关怀古


张养浩

峰峦如聚，波涛如怒，山河表里潼关路。望西都，意踌躇。伤心秦汉经行处，宫阙万间都做了土。兴，百姓苦；亡，百姓苦！


〔中吕〕山坡羊


述怀


张养浩

无官何患，无钱何惮！休教无德人轻慢。你便列朝班，铸铜山，止不过只为衣和饭，腹内不饥身上暖。官，君莫想；钱，君莫想。


〔中吕〕喜春来


张养浩

路逢饿殍须亲问，追遇流民必细询，满城都道好官人，还自晒，只落的白发满头新。


〔中吕〕喜春来


探春


张养浩

梅花已有飘零意，杨柳将垂袅娜枝，杏桃仿佛露胭脂。残照底，青出的草芽齐。


〔中吕〕朱履曲


张养浩

那的是为官荣贵，止不过多吃些筵席，更不呵安插些旧相知，家庭中添些盖作，囊筐里攒些东西，教好人每看做甚的！


〔中吕〕普天乐


张养浩

看了些荣枯，经了些成败。子犹兴尽，元亮归来。把翠竹栽，黄茅盖。你便占尽白云无人怪。早子收心波竹杖芒鞋，游山玩水，吟风弄月，其乐无涯。


〔中吕〕普天乐


大明湖泛舟


张养浩

画船开，红尘外，人从天上，载得春来。烟水间，乾坤大，四面云山无遮碍。影摇动城郭楼台，杯斟的金波滟滟，诗吟的青霄惨惨，人惊的白鸟皑皑。


〔中吕〕红绣鞋


警世


张养浩

才上马齐声儿喝道，只这的便是送了人的根苗，直引到深坑里恰心焦。祸来也何处躲？天怒也怎生饶？把旧来时威风不见了。


〔双调〕水仙子


咏江南


张养浩

一江烟水照晴岚，两岸人家接画檐。芰荷丛一段秋光淡。看沙鸥舞再三，卷香风十里珠帘。画船儿天边至，酒旗儿风外s。爱杀江南。


〔双调〕折桂令


张养浩

功名事一笔都勾，千里归来，两鬓惊秋。我自无能，谁言有道，勇退中流。柴门外春风五柳，竹篱边野水孤舟。绿蚁新N，瓦钵磁瓯。直共青山，醉倒方休。


〔双调〕雁儿落带得胜令


退隐


张养浩

云来山更佳，云去山如画。山因云晦明，云共山高下。

倚仗立云沙，回首见山家。野鹿眠山草，山猿戏野花。云霞，我爱山无价。看时行踏，云山也爱咱。


〔双调〕雁儿落带得胜令


张养浩

往常时为功名惹是非，如今对山水忘名利。往常时趁鸡声赴早朝，如今近晌午犹然睡。往常时秉笏立丹墀，如今把菊向东篱。往常时俯仰承权贵，如今逍遥谒故知。往常时狂痴，险犯着笞杖徒流罪。如今便宜，课会风花雪月题。


〔南吕〕一枝花


喜雨


张养浩

〔一技花〕用尽我为民为国心，祈下些值玉值金雨。数年空盼望，一旦遂沾濡。唤省焦枯，喜万象春如故，恨流民尚在途。留不住都弃业抛家，当不的也离乡背土。

〔梁州〕恨不的把野草翻腾做菽粟，澄河沙都变化做金珠。直使千门万户家豪富，我也不枉了受天禄。眼觑山灾伤教我没是处，只落的雪满头颅。

〔尾声〕青天多谢相扶助，赤子从今罢叹吁。只愿的三日霖霪不停住，便下当街上似五湖，都淹了九衢。犹自洗不尽从前受过的苦。


〔双调〕折桂令


席上偶谈蜀汉事因赋短柱体


虞集

鸾舆三顾茅庐，汉祚难扶。日暮桑榆，深渡南泸。长驱西蜀，力拒东吴。美乎周瑜妙术，悲夫关羽云姐。无数盈虚，造物乘除。问汝何如，早赋归欤。


〔双调〕蟾宫曲梦中作


郑光祖

半窗幽梦微茫，歌罢钱塘，赋罢高唐。风入罗帏，爽入疏棂，月照纱窗。缥缈见梨花淡妆，依稀闻兰麝余香。唤起思量，待不思量，怎不思量！


〔双调〕蟾宫曲


郑光祖

弊裘尘士压征鞍，鞭倦袅芦花。弓剑萧萧，一竟入烟霞。动羁怀：西风禾黍，秋水蒹葭。千点万点、老树寒鸦。三行两行，写高寒、呀呀雁落平沙。曲岸西边，近水涡、鱼网纶竿钓。断桥东下，傍溪沙、疏篱茅舍人家。见满山满谷，红叶黄花。正是凄凉时候，离人又在天涯。


〔正宫〕醉太平


曾瑞

相邀土夫，笑引奚奴，涌金门外过西湖，写新诗吊古。苏堤堤上寻芳树，断桥桥畔沽X，孤山山下醉林逋。洒梨花暮雨。


〔南吕〕四块玉


闺情


曾瑞

簪玉折，菱花缺。旧恨新愁乱山叠，思君凝望临台榭。鱼雁无，音信绝，何处也？



〔南吕〕骂玉郎带


感皇恩采茶歌闺中闻杜鹃


曾瑞

无情杜宇闲淘气，头直上耳根底，声声聒得人心碎。你怎知，我就里，愁无际。

帘幕低垂，重门深闭。曲栏边，雕檐外，画楼西。把春醒唤起，将晓梦惊回。无明夜，闲聒噪，厮禁持。

我几曾离、这绣罗帏？没来由劝我道“不如归”！狂客江南正着迷，这声儿好去对俺那人啼！


〔南吕〕骂玉郎带


感皇恩采茶歌闺倩


曾瑞

才郎远送秋江岸，斟别酒唱阳关。临歧无语空长叹。酒已栏，曲末残，人初散。

月缺花残，枕剩衾寒，脸消香，眉蹙黛，髻松鬟。心长怀去后，信不寄平安。拆鸾凤，分莺燕，杳鱼雁。对遥山，椅栏杆，当时无计锁雕鞍，去后思量侮应晚，别时容易见时难。


〔双调〕清江引


刘致

春光荏苒如梦蝶，春去繁华歇。风雨两无情，庭院三更夜，明日落红多去也。


〔双调〕殿前欢


道情


刘致

醉颜酡，水边林下且婆娑。醉时拍手随腔和，一曲狂歌。除渔樵那两个，无灾祸。此一着谁参破？南柯梦绕，梦绕南柯。


〔双调〕雁儿落带得胜令


送别


刘致

和风闹莺燕，丽日明桃杏。长江一线平，暮雨千山静。载酒送君行，折柳系离情。梦里思梁苑，花时别渭城。长亭，咫尺人孤零。愁听，《阳关》第四声。


〔正宫〕端正好


上高监司


刘时中

众生灵遭磨障，正值着时岁饥荒，谢恩光拯济皆无恙，编做本词儿唱。

〔滚绣球〕去年时正插秧，天反常，那里取若时雨降？旱魃生四野灾伤。谷不登，麦不长，因此万民失望，一日日物价高涨。十分料钞加三倒，一斗粗粮折四量，煞是凄凉。

〔倘秀才〕殷实户欺心不良，停塌户瞒天不当，吞象心肠歹伎俩。谷中添秕屑，米内插粗糠，怎指望他儿孙久长。

〔滚绣球〕甑生尘老弱饥，米如珠少壮荒，有金银那里每典当？尽相腹高卧斜阳。剥榆树餐，挑野菜尝。吃黄不老胜如熊掌，蕨根粉以代糇粮。鹅肠苦菜连地煮，荻笋芦莴带叶◎，则留下杞柳株樟。

◎:左口右庄


〔倘秀才〕或是捶麻柘碉调豆浆，或是煮麦麸稀和细糠，他每早合掌擎拳谢上苍。一个个黄如经纸，一个个瘦似豺狼，填街卧巷。

〔滚绣球〕偷宰了些阔角牛，盗斫了些大叶桑。遭时疫无棺活葬，贱卖了些家业田庄。嫡亲儿共女，等闲参与商。痛分离是何情况？乳哺儿没人要撇入长江。那里取厨中剩饭杯中酒，看了些河里孩儿岸上娘，不由我不哽咽悲伤。

〔倘秀才〕私牙子船湾外港，行过河中宵月郎，则发迹了些无徒米麦行。牙钱加倍解，卖面处两般装，昏钞早先除了四两。

〔滚绣球〕江乡相，有义仓，积年系税户掌，借贷数补搭得十分停当，都侵用过将官府行唐。那近日劝粜到江乡，按户口给月粮。富户都用钱买放，无实惠尽是虚桩。充饥画饼诚堪笑，印信凭由却是谎，快活了些社长知房。

〔伴读书〕磨灭尽诸豪壮，断送了些闲浮浪。抱子携男扶筇杖，顿伛偻如虾样，一丝好气沿途创，阁泪汪汪。

〔货郎〕见饿殍成行街上，乞出拦门斗抢，便财主每也怀金鹄立待其亡。感谢这监司主张，似汲黯开仓，披星带月热中肠，济与粜亲临发放。见孤孀疾病无皈向，差医煮粥分厢巷，更把赃输钱分例米多般儿区处的最优长。众饥民共仰，似枯木逢春，荫芽再长。

〔叨叨令〕有钱的贩米谷置田庄添生放，无钱的少过活分骨肉无承望；有钱的纳宠妾买人口偏兴旺，无钱的受饥馁填沟壑遭灾障。小民好苦也么哥，小民好苦也么哥，便秋收鬻妻卖子家私丧。

〔三煞〕这相公爱民忧国无偏党，发政施仁有激昂。恤老怜贫，视民如子，起死回生，扶弱摧强。万万人感恩知德，刻骨铭心，恨不得展草垂。覆盆之下，同受太阳光。

〔二煞〕天生社稷真卿相，才称朝廷作栋梁。这相公主见宏深，秉心仁恕，治政公平，莅事慈祥。可与萧曹比并，伊傅齐肩，周召班行。紫泥宣诏，花衬马蹄忙。

〔一煞〕愿得早居玉笋朝班上，伫看金瓯姓字香。入阙朝京，攀龙附凤，和鼎调羹，论道兴邦。受用取貂蝉济楚，衰绣峥嵘，珂佩丁当。普天下万民乐业，都知是前任绣衣郎。

〔尾声〕相门出相前人奖，官上加官后代昌，活被生灵恩不忘，粒我A民德怎偿。父老儿童细较量，樵叟渔夫曹论讲，共说东湖柳岸旁，那里清幽更舒畅。靠着云卿苏圃场，与徐孺子流芳挹清况。盖一座词堂人供养，立一统碑碣字数行，将德政因由都载上，使万万代官民见时节想。


〔正宫〕叨叨令


自叹


周文质

筑墙的曾入高宗梦，钓鱼的也应飞熊梦，受贫的是个凄凉梦，做官的是个荣华梦。笑煞人也么哥，笑煞人也么哥，梦中又说人间梦。


〔越调〕小桃红


失题


周文质

当时罗帕写宫商，曾寄风流况。今日樽前且休唱，断人肠。有花有酒应难忘，香消夜凉，月明枕上，不信不思量。


〔双调〕折桂令


失题


阿鲁威

问人间谁是英雄？有酾酒临江，横槊曹公。紫盖黄旗，多应借得，赤壁东风。更惊起南阳卧龙，便成名八阵图中。鼎足三分，一分西蜀，一分江东。


〔双调〕落梅风


失题


阿鲁威

千年态，一旦空，唯有纸钱灰晚风吹送。尽蜀鹃血啼烟树中，唤不回一场春梦。


〔般涉调〕哨遍


高祖还乡


睢景臣

〔哨遍〕社长排门告示，但有的差使无推故。这差使不寻俗。一壁厢纳草也根，一边又要差夫，索应付。又言是车驾，都说是銮舆，今日还乡故。王乡老执定瓦台盘，赵忙郎抱着酒胡芦。新刷来的头巾，恰糨来的绸衫，畅好是妆么大户。

〔耍孩儿〕瞎王留引定火乔男女，胡踢蹬吹笛擂鼓。见一M人马到庄门，匹头里几面旗舒。一面腹白胡阑套住个迎霜兔，面旗红曲连打着个毕月乌，一面旗鸡学舞，一面旗狗生双翅，一面旗蛇缠胡芦。

〔五煞〕红漆了叉，银铮了斧，甜瓜苦瓜黄金镀。明晃晃马缰枪尖上挑，白雪雪鹅毛扇上铺。这几个乔人物，拿着些不曾见的器杖，穿着些大作怪衣眼。

〔四煞〕辕条上都是马，套顶上不见驴，黄罗伞柄天生曲。车前八个天曹判，车后若干递送夫。更几个多娇女，一般穿着，一样妆梳。

〔三煞〕那大汉下的车，众人施礼数。那大汉觑得人如无物。众乡老展脚舒腰拜，那大汉那身着手扶。猛可里抬头觑，觑多时认得，险气破我胸脯！

〔二煞〕你身须姓刘，您妻须姓吕，把你两家儿根脚从头数。你本身做亭长耽几盏酒，你丈人教村学凌几卷书。曾在俺庄东住，也曾与我喂牛切草，拽坝扶锄。

〔一煞〕春采了桑，冬借了俺粟，零支了米麦无重数。换田契强秤了麻三秤，还酒债偷量了豆几斛。有甚胡突处？明标着册历，见放着文书。

〔尾声〕少我的钱差发内旋拨还，欠我的粟税粮中私准除。只道刘三谁肯把你揪圩。堪咨趺锤牧诵崭了名唤做汉高祖！


〔正宫〕醉太平寒食


王元鼎

声声啼乳鸦，生叫破韶华。夜深微雨润堤沙，香风万家。画楼洗净鸳鸯瓦，彩绳半湿秋千架，觉来红日上窗纱。听街头卖杏花。


〔南吕〕一枝花咏剑


施惠

〔一枝花〕离匣牛斗寒，到手风云助，插腰奸胆破，出袖鬼神伏。正直规模，香檀把虎口双吞玉，鲨鱼鞘龙鳞密砌珠。挂三尺壁上飞泉，响半夜床头骤雨。

〔梁州第七〕金错落盘花扣挂，碧玲珑镂玉装束。美名儿今古人争慕。弹鱼空馆，断蟒长途；逢贤把赠，遏寇即除。比莫邪端的全殊，纵干将来必能如。曾遭遇诤朝谗烈士朱云，能回避叹苍穹雄夫项羽，怕追陪报私仇侠客专诸。价孤，世无，数十年是俺家藏物。吓人魂，射人目，相伴着万卷图书酒一壶，遍历江湖。

〔尾声〕笑提常向尊前舞，醉解多从醒后赎，则为俺未遂封侯把它久担误。有一日修文用武，驱蛮静虏，好与清时定边土。


〔正宫〕塞鸿秋


薛昂夫

功名万里忙如燕，斯文一脉微如线，光阴寸隙流如电，风雪两鬓白如练。尽道便休官，林下何曾见？至今寂寞彭泽县。


〔正宫〕塞鸿秋


凌R台怀古


薛昂夫

凌R台畔黄山铺，是三千歌舞亡家处。望夫山下乌江渡，是八千子弟思乡去。江东日暮云，渭北春天树，青山太白坟如故。


〔中吕〕朝天子


咏史(其－)


薛昂夫

沛公，大风，也得文章用。却教猛士叹良弓，多了游云梦。驾驭英雄，能擒能纵，无人出彀中。后宫，外宗，险把炎刘并。


〔中吕〕朝天子


咏史(其二)


薛昂夫

董卓，巨饕，为恶天须报。一脐燃出万民膏，谁把逃亡照？谋位藏金，贪心无道，谁知没下梢。好教，火烧，难买棺材料。


〔双调〕庆东原


西皋亭适兴


薛昂夫

兴为催租败，欢因送酒来。酒酣时诗兴依然在，黄花又开，朱颜未衰，正好忘怀。管甚有监州，不可无螃蟹。


〔双调〕楚天遥过清江引


(其一)


薛昂夫

〔楚天遥〕花开人正欢，花落春如醉。春醉有时醒，人老欢难会。一江春水流，万点杨花坠。谁道是杨花，点点离人泪。

〔清江引〕回首有情风万里，渺渺天无际。愁共海潮来，潮去愁难退。更那堪晚来风又急。


〔双调〕楚天遥过清江引


(其二)


薛昂夫

〔楚天遥〕有意送春归，无计留春住。明年又着来，何似休归去？桃花也解愁，点点飘红玉。目断楚天遥，不见春归路。

〔清江引〕春若有情春更苦，暗里韶光度。夕阳山外山，春水渡傍渡，不知那答儿是春住处。


〔正宫〕绿么遍


自述


乔吉

不占龙头选，不入名贤传。时时酒圣，处处诗禅。烟霞状元，江湖醉仙。笑谈便是编修院。留连，批风抹月四十年。


〔中吕〕山坡羊


寓兴


乔吉

鹏抟九万，腰缠十万，扬州鹤背骑来惯。事间关，景阑珊，黄金不富英雄汉。一片世情天地间。白，也是眼；青，也是眼。


〔中吕〕山坡羊


冬日写怀


乔吉

朝三暮四，昨非今是，痴儿不解荣枯事。攒家私，宠花枝，黄金壮起荒淫志。千百锭买张招状纸。身，已至此；心，犹未死。


〔中吕〕红绣鞋


书所见


乔吉

脸儿嫩难藏酒晕，扇儿薄不隔歌尘，佯整金钗暗窥人。凉风醒醉眼，明月破诗魂，料今宵怎睡得稳。


〔双调〕折桂令


寄远


乔吉

怎生来宽掩了裙儿，为玉削肌肤，香褪腰肢。饭不沾匙，睡如翻饼，气若游丝。得受用遮莫害死，果实诚有甚推辞。干闹了若干时，草本儿欢娱，书彻货儿相思。


〔双调〕折桂令


丙子游越怀古


乔吉

蓬莱老树苍云，禾黍高低，狐兔纷纭。半折残碑，空余故址，总是黄尘。东晋亡也再难寻个右军，西施去也绝不见甚佳人。海气长昏，啼◎声干，大地无春。

◎:左诀缺言右鸟



〔双调〕折桂令


荆溪即事


乔吉

问荆溪溪上人家：为甚人家，不种梅花？老树支门，荒蒲绕岸，苦竹圈笆。寺无僧狐狸漾瓦，官无事乌鼠当衙。白水黄沙，倚遍栏杆，数尽啼鸦。


〔双调〕水仙子


吴江垂虹桥


乔吉

飞来千丈玉蜈蚣，横驾三天白E◎，凿开万窍黄云洞。看星低落镜中，月华明秋影玲拢。P(原书有误)金环重，狻猊石柱雄，铁锁囚龙。

◎:左虫右东



〔双调〕水仙子


咏雪


乔吉

冷无香柳絮扑将来，冻成片梨花拂不开，大灰泥漫了三千界，银棱了东大海。探梅的心噤难捱。面瓮儿里袁安舍，盐堆儿里党尉宅，粉缸儿里舞榭歌台。


〔双调〕水仙子


寻梅


乔吉

冬前冬后几村庄，溪北溪南两履霜，树头树底孤山上。冷风来何处香？忽相逢缟袂绡裳。酒醒寒惊梦，笛凄春断肠。淡月昏黄。


〔双调〕水仙子


重观瀑布


乔吉

天机织罢月梭闲，石壁高垂雪练寒。冰丝带雨悬霄汉，几千年晒未干，露华凉人怯衣单。似白虹饮涧，玉龙下山，晴雪飞滩。


〔双调〕殿前欢


登江山第一楼


乔吉

拍栏杆，雾花吹鬓海风寒。浩歌惊得浮云散。细数青山，指蓬莱一望间。纱巾岸，鹤背骑来惯。举头长啸，直上天坛。


〔双调〕卖花声


悟世


乔吉

肝肠百炼炉间铁，富贵三更枕上蝶，功名两字酒中蛇。尖风薄雪，残杯冷炙，掩清灯竹篱茅舍。


〔越调〕凭阑人


金陵道中


乔吉

瘦马驮诗天一涯，倦鸟呼愁村数家。扑头飞柳花，与人添鬓华。


〔越调〕天净沙


即事


乔吉

莺莺燕燕春春，花花柳柳真真，事事风风韵韵。娇娇嫩嫩，停停当当人人。


〔中吕〕山坡羊


燕子


赵善庆

来时春社，去时秋社，年年来去搬寒热。语喃喃，忙劫劫，春风堂上寻王谢，巷陌乌衣夕照斜。兴，多见些；亡，都尽说。


〔中吕〕山坡羊


长安怀古


赵善庆

骊山横岫，渭水环秀，山河百二还如旧。狐免悲，草木秋，秦宫隋苑徒遗臭，唐阙汉陵何处有？山，空自愁；河，空自流。


〔双调〕沉醉东风


秋日湘阴道中


赵善庆

山对面蓝堆翠岫，草齐腰绿染沙洲。傲霜橘柚青，灌雨蒹葭秀。隔沧波隐隐江楼。点破潇湘万顷秋，是几叶儿传黄败柳。


〔中吕〕快活三带朝天子四边静


夏


马谦斋

恰帘前社燕忙，正枝头楚梅黄。当空畏日炽炎光，杨柳阴迷深巷。北堂、草堂，人在羲皇上。亭台潇洒近池塘，睡足思新酿。竹影横斜，荷香飘荡，一襟满意凉。醉乡，艳妆，《水调》谁家唱？红尘千丈，岂羡功名纸半张？渔樵闲访，先生豪放。诗狂酒狂，志不在凌烟上。


〔中吕〕快活三带朝天子四边静


秋


马谦斋

芰荷衰翠影稀，豆花凉雨声催。谁家砧杵捣寒衣，万物皆秋意。燕归，雁飞，霜染芙蓉醉。长江万里鲈正肥，漫忆家乡味。啸月吟情，凌云豪气，岂当怀宋玉悲？赏风光帝里，贺恩波凤池，喜生在唐虞世。

香山叠翠，红叶西风衬马蹄。重阳佳致，千金曾费。黄橙绿醅，烂醉登高会。


〔双调〕沉醉东风


自悟


马谦斋

取富贵青蝇竞血，进功名白蚁争穴。虎狼坟甚日休，是非海何时彻？人我场慢争优劣，免使傍人做话说。咫尺韶华去也。


〔越调〕寨儿令


叹世


马谦斋

手自搓，剑频磨，古来丈夫天下多。青镜摩挲，白首蹉跎，失志困衡窝。有声名谁识廉颇，广才学不用萧何。忙忙的逃海滨，急急的隐山阿。今日个，平地起风波。


〔黄钟〕人月圆


客垂虹


张可久

三高祠下天如镜，山色浸空鳌Ｉb羹张翰，渔舟范蠡，茶灶龟蒙。故人何在，前程那里，心事谁同？黄花庭院，青灯夜雨，白发秋风。


〔黄钟〕人月圆


雪中游虎丘


张可久

梅花浑似真真面，留我倚栏杆。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。


〔黄钟〕人月圆


山中书事


张可久

兴亡千古繁华梦，诗眼倦天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事，松花酿酒，春水煎茶。


〔黄钟〕人月圆


春日湖上


张可久

小楼还被青山碍，隔断楚天遥。昨宵入梦，那人如玉，何处吹萧？门的朝暮，无情秋月，有信春潮。看看憔悴，飞花心事，残柳眉梢。


〔正宫〕醉太平


张可久

人皆嫌命窘，谁不见钱亲？水晶环入面糊盆，才沾粘便滚。文章糊了盛钱囤，门庭改做迷魂阵，清廉贬入睡馄饨，葫芦提倒稳。


〔中吕〕卖花声


怀古


张可久

美人自刎乌江岸，战火曾烧赤壁山，将军空老玉门关。伤心秦汉，生民涂炭。读书人一声长叹。


〔中吕〕卖花声


客况(其一)


张可久

十年落魄江滨客，几度雷轰荐福碑，勇儿末遇暗伤怀。忆淮阴年少，灭楚为师，气昂昂汉坛三拜。


〔中吕〕卖花声


客况(其二)


张可久

登楼北望思王粲，高卧东山忆谢安。闷来长铰为谁弹？当年射虎，将军何在？冷凄凄灞凌古岸。


〔中吕〕山坡羊


闺思


张可久

云松螺髻，香温鸳被，掩春闺一觉伤春睡。柳花飞，小琼姬，一声“雪下呈祥瑞”，团圆梦儿生唤起。谁，不做美？呸，却是你！


〔中吕〕红绣鞋


西湖雨


张可久

删抹了东坡诗句，糊涂了西子妆梳，山色空魉模糊。行云神女梦，泼墨范宽图，挂黑龙天外雨。


〔中吕〕红绣鞋


春日湖上


张可久

绿树当门酒肆，红妆映水鬟儿，眼底殷勤座间诗。尘埃三五字，杨柳万千丝，记年时到此。


〔中吕〕红绣鞋


洞庭道中


张可久

逐名利长安日下，望乡关倦客天涯。孤雁南来倍思家。乱山云掩翠，老树雪生花，冻吟诗骑瘦马。


〔中吕〕普天乐


秋怀


张可久

为谁忙，莫非命。西风驿马，落月书灯。青天蜀道难，红叶吴江冷。两字功名频看镜，不饶人白发星星。钓鱼子陵，思莼季膺，笑我飘零。


〔中吕〕普天乐


道情


张可久

北邙烟，西州泪。先朝故家，破家残碑。樽前有限杯，门外无常鬼。未冷鸳帏合欢被，画楼前玉碎花飞。侮之晚矣，蒲团纸被，归去来兮。


〔中吕〕朝天子


野景亭


张可久

瓜田邵平，草堂杜陵，五柳庄彭泽令，牵牛篱落掩柴荆。犬吠林塘静，树顶蟾明，水面风生，听渔歌三四声。小亭，野景，动着我莼鲈兴。


〔中吕〕朝天子


春思


张可久

见他，问咱，怎忘了当初话？东风残梦小窗纱，目冷秋千架。自把琵琶，灯前弹罢。春深不到家，五花，骏马，何处垂杨下。


〔双调〕折桂令


西陵送别


张可久

画船儿载不起离愁，人到西陵，恨满东州。懒上归鞍，慵开泪眼，怕倚层楼。春去春来，管送别依依岸柳；潮生潮落，会忘机泛泛沙鸥。烟水悠悠，有句相酬，无计相留。


〔双调〕折桂令


九日


张可久

对青山强整乌纱，归雁横秋，倦客思家。翠袖殷勤，金杯错落，玉手琵琶。人老去西风白发，蝶愁来明日黄花。回首天涯，一抹斜阳，数点寒鸦。


〔双调〕清江引


春思(其一)


张可久

黄莺乱啼门外柳，雨细清明后。能消几日春，又是相思瘦，梨花小窗人病酒。


〔双调〕清江引


春思(其二)


张可久

绣针懒拈闲素手，倦枕金钗溜。莺啼绿柳春，燕啼红帘昼，东风院落人病酒。


〔双调〕清江引


春晚


张可久

离愁困人帘未卷，上下双甘燕。孤云带雨痕，暗水流花片，湖边日长春去远。

　


　



##################


〔中吕〕喜春来


伯颜

金鱼玉带罗[扣，皂盖朱幡列五侯，山河判断在俺笔尖头。得意秋，分破帝王忧。


〔中吕〕喜春来


张弘范

金妆宝剑藏龙口，玉带红绒挂虎头，绿杨影里骤骅骝。得志秋，名满凤凰楼。


〔越调〕天净沙


严忠济

宁可少活十年，休得一日无权。大丈夫时乖命蹇。有朝一日天随人愿，赛田文养客三千。


〔双调〕落梅风


答卢疏斋


珠帘秀

山无数，烟万缕，憔悴煞玉堂人物。倚篷窗一身儿活受苦，恨不得随大江东去！


〔双调〕折桂令


奥敦周卿

西湖烟水茫茫，百顷风潭，十里荷香。宜雨宜晴，宜西施淡抹浓妆。尾尾相衔画舫，尽欢声无日不笙簧。春暖花香，岁稔时康。真乃上有天堂，下有苏杭。

<<樊村藏书>><<By Mcdudu>>
